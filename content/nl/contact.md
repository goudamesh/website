# Contact

**GoudaMesh** is een non-profit hobbyproject uit passie voor technologie en lokale connectiviteit.

Heb je een leuk idee voor een experiment, wil je een samenwerking voorstellen of gewoon even laten weten dat je een node in de lucht hebt gebracht? Dat vinden we leuk om te horen! Je kunt ons vinden op de [GoudaMesh Discord-server](https://discord.gg/7rMvZNnKKb) of natuurlijk een berichtje sturen via het lokale Meshtastic-netwerk.

Eventueel kun je ons ook mailen op [goudamesh@proton.me](mailto:goudamesh@proton.me)

Goed om te weten: Omdat dit een kleinschalig initiatief is in onze vrije tijd, hebben we geen helpdesk. Voor technische vragen over hardware, installatie of troubleshooting verwijzen we je graag naar de uitgebreide [Meshtastic Documentatie](https://meshtastic.org/docs/introduction/) of de wereldwijde [Meshtastic Discord server](https://discord.gg/meshtastic).

## Privacy & Data

**Website:** Deze website is volledig trackervrij. We gebruiken geen cookies en verzamelen geen gegevens over onze bezoekers. Je bezoek is dus anoniem.

**Het netwerk:** GoudaMesh monitort het publieke verkeer op het standaardkanaal (LongFast). De statistieken en berichten die we hieruit verzamelen, worden uitsluitend gebruikt om de dekking en activiteit van het netwerk in kaart te brengen.

Belangrijk om te weten:

*   **Publiek domein:** Het LongFast-kanaal is van nature openbaar; alle informatie die hierover verzonden wordt, is door iedereen met een antenne op te vangen.
*   **Eigen verantwoordelijkheid:** Wil je privécommunicatie? Maak dan gebruik van privékanalen (met eigen encryptiesleutels) of Direct Messages. Deze gegevens zijn versleuteld en kunnen niet door ons of anderen worden meegelezen.
*   **Locatie:** Je bent zelf in controle over het delen van je GPS-locatie via je node-instellingen.

## Disclaimer

GoudaMesh is een experimenteel hobbyproject. Gebruik van de informatie op deze website en deelname aan het mesh-netwerk is volledig op eigen risico. Wij zijn niet verantwoordelijk voor de werking van hardware, de stabiliteit van het netwerk of eventuele schade die voortvloeit uit het gebruik van Meshtastic. Dit is een open-source experiment: er zijn geen garanties, geen service-levels en we bieden geen technische ondersteuning. Je bent zelf verantwoordelijk voor het naleven van lokale regelgeving met betrekking tot radiofrequenties en zendvermogen.

## 100% Onafhankelijk

GoudaMesh is een volledig onafhankelijk initiatief. We hebben geen commerciële belangen, worden niet gesponsord en zijn op geen enkele manier verbonden aan de fabrikanten van de hardware die we noemen. Alles wat we doen is op eigen titel, uit enthousiasme voor de technologie en de stad.
